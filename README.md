# IDS_Progetto_Casotto
## Casotto - Gestione Chalet 
Il progetto si inserisce nel contesto della realizzazione di uno Chalet smart. In particolare il sistema da realizzare dovrà permettere la completa gestione della spiaggia con prenotazione di ombrelloni nonché sdraio/lettini. La prenotazione di un ombrellone si riferisce alla mezza giornata, alla giornata intera, o a più giorni consecutivi. Il prezzo della prenotazione sarà dipendente da politiche che il gestore dello chalet potrà decidere. In particolare il prezzo può dipendere dalla collocazione dell’ombrellone sulla spiaggia, sulla tipologia dello stesso nonché dal periodo dell’anno. 
Lo chalet fornisce poi servizio di bar per gli ombrelloni. Il cliente potrà dunque accedere tramite una app al servizio e selezionare i prodotti da acquistare. Successivamente inquadrando il QR code posto sull’ombrellone sarà possibile identificare l’ombrellone in cui i prodotti dovranno essere portati. Per far questo il servizio di spiaggia è dotato di appositi terminali sui quali vengono notificate le richieste emesse dai clienti e che dunque possono essere prese in carico dagli adetti alla spiaggia e dunque soddisfatte. E’ prevista la stampa di uno scontrino al termine della gestione dell’odine che sarà consegnato al cliente. 
Lo chalet durante il giorno organizza attività per gli ospiti che possono essere di natura ludico/sportiva. Gli ospiti presenti potranno dunque una volta entrati nello chalet prenotarsi per partecipare alle attività che in alcuni casi possono prevedere un numero massimo di partecipanti. Il sistema permette di notificare i clienti per distribuire i programmi delle attività o eventuali promozioni. E’ possibile inviare messaggi anche soltanto agli ospiti presso la struttura in un dato giorno, ovvero a coloro che in un dato momento risultano assegnatari di un ombrellone. In particolare il sistema invierà un reminder a tutti coloro si siano registrati per una delle attività giornaliere. 
Il sistema prevedrà ovviamente funzionalità accessibili al gestore al fine di definire le caratteristiche della struttura quali la spiaggia, eventuali attrezzature ludico/sportive, le attività giornaliere e tutto quanto necessario al funzionamento del sistema. 
Lo studente dovrà procedere nello sviluppo del progetto, facendo particolare attenzione all’attività di identificazione degli attori che dovrà essere documentata separatamente agli artefatti definiti nel progetto. In particolare tale attività dovrà includere la ricerca di sistemi simili sul mercato al fine di valutare i modelli adottati dai potenziali “concorrenti”. 
Questo documento costituisce soltanto una traccia e il progetto vuole essere aperto. Si suggerisce di cercare di essere innovativi identificando scenari d’uso non ovvi, eventualmente poi mantenendo tali scenari soltanto in fase di descrizione informale.
